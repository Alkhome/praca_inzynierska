Instrukcja obsługi programu:
Przed rozpoczęciem sesji ćwiczeniowej, upewnij się, że wykonana została kalibracja. Kalibrację wystarczy wykonać raz, jednak można ją wykonywać zawsze, kiedy zajdzie taka potrzeba,
np. po dłuższej przerwie, nie będziesz w stanie już osiągać takich wyników jak wcześniej.
Wszystkie przyciski, które znajdują się w programie, działają od razu. Program nie będzie prosił o potwierdzenie, kiedy nacisniesz przycisk powrotu do menu.
Przycisk "zatrzymaj ćwiczenie" nie powoduje wstrzymania wykrywania obrazu przez kamerę, a jedynie wstrzymuje weryfikację wykonywanych ćwiczeń.
Jest to przydatne w momencie, kiedy ktoś chce wejść w pole widzenia kamery.
Przycisk pominięcia ćwiczenia użyty w sesji kalibracyjnej sprawi, że program zrozumie, że nie jesteś w stanie wykonać danego ćwiczenia.
Będzie ono pomijane w sesji ćwiczniowej aż do momentu, kiedy nie wykonasz ponownej kalibracji.
Przycisk pominięcia ćwiczenia w sesji ćwiczeniowej nie powoduje usunięcia ćwiczenia z puli, a jedynie pomija to ćwiczenie w danej sesji treningowej.
Naciśnięcie go spowoduje, że program nie zanotuje, że cała sesja ćwiczeniowa została wykonana poprawnie, co przełoży się na to, że nie będzie zwiększał
trudności wykonywanych ćwiczeń, aż do momentu, kiedy będziesz w stanie wykonać swobodnie wszystkie ćwiczenia w sesji.


Wskazówki co do ćwiczeń:
W celu osiągnięcia jak najlepszych rezultatów, postaraj się zapewnić odpowiednie oświetlenie, podczas ćwiczeń. Im ciemniej w pokoju, tym większy problem program będzie miał, by poprawnie wykrywać Twoje
położenie.

Bądź ciągle jedyną osobą w polu widzenia kamery. Pamiętaj o zostawieniu zapasu, kiedy będziesz ćwiczyć.
Jeśli ćwiczenie wymaga podniesienia ręki do góry, upewnij się, że kamera widzi również obszar ponad Twoją głową.

Wykonuj ruchy powoli i dokładnie. Twój czas na wykonanie ćwiczeń, jest nieograniczony.

Pamiętaj o oddychaniu, nie wstrzymuj oddechu podczas ćwiczeń. Oddychaj powoli i głęboko, najlepiej przez nos.
Rozluźnij ramiona - jeśli podczas ćwiczenia podnosisz ramiona, obciążasz mięśnie, które nie powinny być zaangażowane, a to może spowodować sztywność mięśni karku i bóle.
Utrzymuj głowę i podbródek w neutralnym położeniu - może Ci się wydawać, że podbródek pomaga w podnoszeniu ciężaru, ale jest tak samo jak z ramionami, obciążasz mięśnie, które nie powinny być zaangażowane
w te ćwiczenia, a ponadto często oznacza to, że wstrzymujesz oddech.


Nie zapomnij o piciu wody podczas i po treningu - utrzymywanie dobrego nawodnienia podczas ćwiczeń jest zawsze wskazane. Może pomóc uniknąć bólów głowy i mięśni po ćwiczeniach.

Jeśli wykonywane ćwiczenia będą przychodziły Ci z łatwością, możesz rozważyć używanie ciężarków. Pamiętaj jednak, aby stopniowo zwiększać ich wagę, w celu uniknięcia kontuzji.

